Günlerden bir gün çok büyük bir ormanda kral olan bir aslan varmış. Ormanın tüm sorumluluğu Aslan Kral’ın üzerindeymiş. Diğer tüm hayvanlar, çiçekler ve ağaçlar bir sorun ile karşılaştıklarında Aslan Kral’dan yardım isterlermiş. Böylece hepsi mutlu mesut yaşamaya devam edermiş.
Aslan Kral’ın hiç beklemediği bir anda yavrusu olmuş. Tıpkı kendisi gibi altın renkli tüylere ve ateş gibi gözleri ile Aslan Kral’a çok benziyormuş. Bu yüzden Aslan Kral ileride ormanın yeni kralı olması için yavrusuna eğitim vermeye karar vermiş.
Sorunları nasıl çözdüğü, diğer canlılara nasıl yardım ettiği ve ormanın düzenini nasıl sağladığını her gün yavrusuna anlatıyormuş. Gel zaman git zaman aslan kralın küçük yavrusu genç bir aslan olmuş. Bu sırada aslan kral iyice yaşlanmış ve çoğu işini artık oğluna bırakmaya karar vermiş. Tüm orman halkı yardım istemek için genç aslanı tercih ediyormuş.
Genç aslan büyüyüp akıllı bir aslan olduğunda ormanda görkemli bir kutlama yapılmış. Tüm orman halkı yeni krallarını kutlamak için ormanın meydanında toplanmış. Bu büyük ormanın yeni kralı olacak olan Aslan Kral’ın oğlu, yapılan kutlamalar ile ormanın yeni kralı seçilmiş. Artık yaşadıkları bu uçsuz bucaksız olmanın tüm sorumluluğu yeni kralın üzerindeymiş.
Orman çok büyük olduğu için içinde sayısız canlı yaşıyormuş. Bu büyük ormanın sorumluluğu da yeni kral için oldukça fazlaymış. Her ne kadar tüm canlılara yardım etse de gözü hep babasını arıyormuş. Babasının yeni kral küçükken ona öğrettiği her şeyi hatırlamış ve sahibi olduğu bu ormana büyütmek için çalışmaya devam etmiş. Artık ne zaman bir zorluk ile karşılaşsa babasının öğütlerini hatırlıyor ve ormanın tüm işlerini ve sorumluluklarını başarıyormuş.